---
layout: post
title: "Kinderboekenweek gevierd op de Oranjebloesem"
modified: 2015-10-31 17:11:09 -0400
category: [2015]
tags: [evenementen]
comments: 
share: 
---

In Nederland was het weer tijd voor de [Kinderboekenweek](http://www.kinderboekenweek.nl/), en net zoals in Nederland heeft de Oranjebloesem in oktober ook de jaarlijkse kinderboekenweek gevierd. In deze 61ste editie van de Kinderboekenweek was het thema “Raar maar waar?”, en stonden boeken over natuur, techniek en wetenschap centraal. Waarom regent het steeds? Hoe wordt een raket gelanceerd? Wie heeft dynamiet ontdekt? Hoe werkt een vulkaan? Allemaal vragen die we in de verschillende groepen beantwoord hebben. Zo zijn we er ook achter gekomen dat heel veel ontdekkingen per ongeluk zijn ontstaan. Wist je bijvoorbeeld dat play-doo eigenlijk een schoonmaakspul voor behang was?

<figure>
   <img src="/images/kinderboekenweek2015.jpg">
</figure>

Naast theoretische informatie zijn ook allerlei proefjes uitgevoerd; we hebben suiker laten dansen; we hebben met een boterkuipje een gitaar gemaakt; we hebben oplossingen van spekjes en M&M’s 
bekeken. Een andere groep kinderen heeft zich met name bezig gehouden met alles wat er in een werkplaats gecreëerd kan worden en waarmee dat gedaan kan worden. Ook hebben ze zichzelf verkleed als robots en een optreden verzorgd. De Oranjebloesem heeft inmiddels ook een koor en een dansgroep en met het kinderboekenweek lied ‘Raar maar waar’ werd deze speciale lesdag afgesloten.


Dank aan alle juffen, vrijwilligers en kinderen!

<iframe width="560" height="315" src="https://www.youtube.com/embed/fAElk6S2gZg" frameborder="0" allowfullscreen></iframe>

