---
layout: post
title: "Koningsdag 2016"
modified: 2016-04-30 17:11:09 -0400
category: [2016]
tags: [onderwijs,evenement,dutchschool]
comments: 
share: 
---

De [Dutch Club South Florida](http://dutchclubsouthflorida.com/) organiseerde weer het jaarlijkse koningsdag feest, en wat een fantastisch koningsfeest is het weer geweest. De kinderen hebben genoten van de vele spelletjes en activiteiten, het lekkere eten en de vrijmarkt. Het is veel belovend voor de Nederlandse economie om te zien hoeveel geld de kinderen kunnen genereren uit oude spullen. Voor sommige kinderen was er zelfs geen tijd om iets anders te doen dan bij hun eigen kraampje te zitten.

<figure>
   <img src="/images/koningsdag2016-1.jpg">
</figure>

Het Oranjebloesem verzorgde een optreden, en het was leuk om de kinderen in aktie te zien….het orkest van de koning had moeite om op gang te komen, maar wat is er mooier  om naar te kijken  dan een groep kleuters die ‘verdwaald’ op het podium staat. De oudere kinderen zaten in hun rol met het liedje Hupsakee. Dat er danstalent is op de Nederlandse school staat buiten kijf. Misschien moeten we dat maar aan ons curriculum toevoegen?

<figure>
   <img src="/images/koningsdag2016-2.jpg">
</figure>

Wij bedanken de [Dutch Club South Florida](http://dutchclubsouthflorida.com/) en alle vrijwilligers voor de goede organisatie en ook iedereen die ‘een steentje’ heeft bijgedragen aan de toekomst van de Oranjebloesem.
