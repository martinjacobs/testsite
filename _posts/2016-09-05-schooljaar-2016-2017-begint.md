---
layout: post
title: "Schooljaar 2016-2017 op de Oranjebloesem van start"
modified: 2016-09-05 17:11:09 -0400
category: [2016]
tags: [onderwijs,dutchschool]
comments: 
share: 
---

Op 10 september opent de Oranjebloesem weer haar deuren voor het schooljaar 2016-2017. Dit wordt alweer het 7de jaar.

<br/>

En ook dit jaar starten we met een grote groep, maar liefst 37 aanmeldingen, waaronder ook een groot aantal nieuwkomers.

<br/>


De Oranjebloesem biedt onderwijs aan diverse groepen; de combinatie groep 1 en 2, groep 3 (a en b), groep 4, groep 6 en combinatie groep 7/8. In iedere groep is nog ruimte voor meer leerlingen. Dus hebt u interesse en heeft u uw kind(eren) nog niet ingeschreven neem dan gerust contact op met  Marleen Ariens, directeur van de Oranjebloesem, via het [formulier op deze website](/aanmelden).

<br/>


We starten dit jaar wederom op twee locaties. De wens van het bestuur, leerkrachten, ouders en kinderen was om één locatie te hebben, maar de zoektocht heeft tot op heden nog niets opgeleverd. Mocht er iemand een goede locatie weten in Centraal Broward met 6 lokalen EN een financieel aantrekkelijke prijs, neem dan contact op met ons. Te denken valt aan ruimtes in scholen, kerken en community centers.



 

###Het komend schooljaar wordt een bijzonder jaar:  


####Bezoek Inspectie van Onderwijs

Ondanks het wegnemen van de subsidie wil de Oranjebloesem natuurlijk wel de onderwijskwaliteit blijven bieden die aansluit op de wensen en het nivo van de leerlingen. Om te zien hoe het met de kwaliteit binnen de Oranjebloesem staat, komt op 17 september de Inspectie van Onderwijs een bezoek brengen aan onze school. Dit is natuurlijk spannend, maar ook heel leerzaam.

 

####Culturele activiteiten

Tot slot wordt het ook een bijzonder jaar omdat er, naast de reguliere lessen, ook weer een aantal leuke culturele activiteiten worden georganiseerd (deels in samenwerking met de [Dutchclub](http://dutchclubsouthflorida.com/)). Denk hierbij aan Kinderboekenweek, Sinterklaas, Provinciedag, Koningsdag en een culturele afsluiting.

####Wegvallen subsidie

Zoals een aantal van jullie misschien weten heeft het Ministerie van Onderwijs en Cultuur aangekondigd dat wegens bezuinigingen de subsidie voor de Nederlandse scholen in het buitenland wordt stop gezet. Dat moment is nu aangebroken; vanaf dit schooljaar krijgt de Oranjebloesem geen subsidie meer.  Dit heeft natuurlijk consequenties voor de Oranjebloesem in de toekomst. Hoe en wat….……..dat wordt bekeken, maar we moeten er natuurlijk wel op anticiperen. Als jullie de school willen ondersteunen/sponseren, neem dan contact op met de penningmeester, Henriette van den Berg.
 
<br/>

Kortom het schooljaar 2016-2017 heeft veel in petto voor de Nederlandse kinderen en families in Zuid Florida.

